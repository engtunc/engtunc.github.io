Satış faturası (061190)

Programlarımızın stok, hizmet, satın alma, satış, finans ve sabit kıymetler yönetimine eklenen Satış faturası (061190) evrakı ile temel amacımız siz kullanıcılarımızın 

·	Farklı içeriklerde hazırlamak durumunda olduğunuz satış faturalarınızı tek bir ekrandan girebilmenizi sağlayarak her fatura türü için ayrı ayrı programları çalıştırma zorunluluğunuzu ortadan kaldırıp iş akışınıza serilik kazandırmaktır. Çünkü programımız hem demirbaş satış faturalarını, hem ihracat faturalarını, hem yurt içi ve yurtdışı satış faturalarını hem de hizmet faturalarını tek bir ekrandan düzenleyebileceğiniz yapıda hazırlanmıştır. Programımızda birçok ayrıntı düşünülmüş olup düzenlenecek faturaların açık, kapalı normal ve iade faturası olma özellikleri de ayırt edilebilecek detaylarımız arasındadır. Örneğin gün içinde sıklıkla Açık toptan satış faturası (061110) ve Açık ihracat faturası (061100) ile işlem yaptığınızı varsayalım. Her seferinde bu programları ayrı ayrı çalıştırmak yerine bu ekrandan istediğiniz türdeki faturayı düzenleyebileceksiniz.

·	Bu evrakın temel özelliklerinden biri yapacağınız seçimler doğrultusunda hem stok hem de hizmet kalemlerini tek bir evraktan girebilmenize olanak sağlamasıdır. Böylece aldığınız stoklara yönelik aldığınız hizmetleri de aynı ekrandan fatura edilebileceksiniz. Aynı şekilde stok alışı ile demirbaş alışlarını da aynı evraktan girebileceksiniz.

·	Bunun yanı sıra kullanıcılarımız bu fatura ekranında fatura tutarlarının ana ve alternatif döviz cinsine göre nasıl değer aldığını da izleyebileceklerdir. Çünkü bu evrakın alt bölümünde Ana ve Alternatifi başlıkları altında, fatura ara toplamının, ıskonto, KDV, masraf vb. tutarların aldığı değerler ayrı ayrı ekranda yazacaktır

·	Bu ekranın bir diğer özelliği de evrakınıza ilişkin inceleyebileceğiniz birçok ayrıntıya aynı zamanda evraka özel birçok detayın girilebileceği bölümlere tek bir tuş yardımıyla ulaşabilmenizdir. Ödeme vadeleri ekranını, fatura adres bilgileri ekranını bu detaylara örnek gösterebiliriz.

·	Önemli Not:
61190 (Satış Faturası) ve 62205 (Alış Faturası) faturalarında kategori kullanımı hakkında…

Öncelikle belirtmek isteriz ki, yeni tip faturalarımız yapıları gereği kategori kullanımını mümkün kılmamaktadır. Çünkü bu fatura ekranlarımızda farklı içeriklerde, toptan, perakende, yurtiçi, yurtdışı, demirbaş vb. birçok fatura girişi yapılabilmekte böyle bir yapıda kategori tanımına uygunluk göstermemektedir. Bu evrakların programlarımızda yer almasının temel amacı, kullanıcılarımızın aynı ekran üzerinde istedikleri türdeki alış veya satış faturalarını düzenleyebilmeleridir. Yani evrak giriş çıkışını aza indirebilmektir. Bundan dolayı firmalarında, fatura evrakları için kategori tanımı yapmış kullanıcılarımızın yeni tip faturalarla işlem yapmamalarını, herhangi bir hataya sebebiyet vermemek için faturanın cinsine ve türüne uygun olan evraklar ile işlemlerini gerçekleştirmelerini önemle belirtiriz.

Programı çalıştırdığınızda sizi bilgi girişi açısından hayli kapsamlı bir evrak görüntüsü karşılayacaktır. Zaten diğer fatura evraklarından da ne kadar farklı olduğunu ilk giriş sırasında ayırt edebileceksiniz. Bu evrakta da öncelikle sizden, evrak genel bilgilerinizi girmeniz istenecektir. Evrakınıza ilişkin evrak numarası ve tarihi ile belge numarası ve tarihi giriş yapacağınız ilk alanlarımızdır. Daha sonra da bu evraka özel olarak düzenlenmiş alanlara giriş yapmanız beklenecektir. Bu evraka özel olarak dedik çünkü hangi faturayı düzenlediğiniz evrak genel bilgilerinin girildiği alanlardan belirlenecektir. Bunun için düzenlediğiniz faturanın 

-	Normal mi iade faturası mı olduğunu,

-	Faturanızı açık mı yoksa kapalı olarak mı düzenlendiğinizi yani fatura karşılığı ödemenin vadeli olarak mı yoksa fatura karşılığı ödemenin peşin olarak mı yapılacağını belirtmelisiniz. Eğer kapalı fatura düzenleyecek iseniz faturadan girilen tutarın kasa hesabınızdan mı, banka hesabınızdan mı yoksa personel hesabınızdan mı kapatılacağını seçmeniz gerekecektir. Bu alanda ki seçiminiz doğrultusunda da Kasa-Banka-Per alanından da isteğinizi cevaplayacak kasayı, bankayı ya da personeli belirlemeniz istenecektir. Eğer faturanızı açık hesap olarak düzenliyor iseniz bu aşamada “ödeme” alanında sizden, ödemenin hangi plana göre yapılacağını seçmeniz istenecektir.

-	Bu bölümden belirlenecek en önemli detaylardan biri de, düzenleyeceğiniz faturanın ticari türünü seçmenizdir. Yani toptan fatura mı, perakende fatura mı, yurt dışı ticaret faturası mı, ihraç kayıtlı yurt içi ticaret faturası mı, ihraç kayıtlı yurt dışı ticaret faturası mı olduğunu belirlemeniz gerekecektir. Bu alandan yapacağınız seçimler doğrultusunda diğer alanlara yapacağınız girişlerde farklılık gösterecektir. Şöyle ki bu alandaki seçiminizin Yurt dışı ticaret olması durumunda programınız İth. İhrc. Kodu alanında sizden ihracat kartını seçmenizi bekleyecek ve bu seçim yapılmadığı sürece girişinize devam ettirmeyecektir. 

-	Buraya kadar ki açıklamalarımızla hangi faturayı düzenleyeceğimize nasıl karar vereceğimizi belirlemeye çalıştık. Şimdi de faturayı hangi carinin hangi döviz grubuna göre gireceğimizi seçeceğiz. Bunun için cari kodu, adı ve döviz alanlarından satış faturasını düzenleyeceğiniz carinizi seçmelisiniz. 

-	Yukarıda da belirttiğimiz gibi fatura ticaret türünüz Yurt dışı ticaret ise İth. İhrc. Kodu alanından ihracat kartını seçmeniz gerekecektir. Aksi durumda bu alana herhangi bir giriş yapmanıza gerek yoktur.

-	Eğer faturanızı açık hesap olarak düzenliyor iseniz Ödeme alanında sizden ödeme planınızı belirlemeniz istenecektir. Aksi durumda yani **kapalı fatura düzenliyor** iseniz bu aşamada fatura tutarının **hangi hesapla kapatılacağını Kasa-Banka-Per alanından** seçmeniz gerekecektir.

Evrak genel bilgilerinin belirleneceği diğer detaylar ise, satışın hangi depodan yapıldığı ve hangi plasiyerin sorumlu olduğu, proje bazlı çalışan firma iseniz faturanın hangi projeye istinaden ve hangi sorumluluk merkezinin onayı ile düzenlendiğine ait bilgi girişleridir. Plasiyerler Finans yönetiminin Kartlar/Cari personel tanıtım kartı (041440) bölümünden tanımlanmaktadır. Seçtiğiniz plasiyer firmanızın bordrolu çalışanı ise bu durumda Cari personel tanıtım kartı (041440)  ekranından tanımlanan kartların Personel tanıtım kartı (041430) ekranına bağlanması gerekmektedir.

Evrak genel bilgilerine ait açıklamalarımızı tamamladıktan sonra evrak hareket satırlarından nasıl giriş yapılması gerektiğine değinebiliriz. 

Cinsi alanı evrak hareket satırlarının en önemli detayıdır diyebiliriz. Çünkü bu alandan, seçtiğiniz fatura türü ile hangi kalemleri fatura edeceğinizi seçeceksiniz. Yani stok satışlarınıza ait faturayı mı? , hizmetlerinize ait faturayı mı ya da demirbaş satışlarınıza ait faturayı mı? Düzenleyeceğinizi belirleyeceksiniz. Yukarıdaki açıklamalarımızda da belirttiğimiz gibi bu fatura evrakı hem stok satışlarınızı hem de hizmet satışlarınızı aynı faturadan girebileceğiniz yapıda hazırlanmıştır. Dolayısıyla aynı evrak içinden hem hizmet hem de stok cinslerinizi seçebileceksiniz. Bu doğrultuda programınız sizlere birçok alternatif sunacaktır.

Kodu alanı cinsi alanında yaptığınız seçime göre değişiklik gösterecektir. Şöyle ki cinsi alanını stok olarak belirtmiş ise programınız bu alanda sizden stok seçimi yapmanızı isteyecek dolayısıyla F10 ekranında da kayıtlı olan tüm stokları size sunacaktır. Eğer cinsi alanını hizmet olarak belirtmiş iseniz bu durumda hizmet cinsi girmeniz beklenecektir. Dolayısıyla F10 ekranında da hizmet kalemleri size sunulacaktır. Evet, cinsi tercihinize göre fatura edeceğiniz kalemlerinizi tek tek seçin. 

Daha sonrada seçilen fatura cinslerinin vergisini, miktarını, tutarını, proje bazlı çalışan bir firma iseniz, kesmekte olduğunuz faturanın hangi proje kapsamında olduğunu belirterek fatura girişlerinizi tamamlamalı ve ALT+S tuşları ile kayıt etmelisiniz. Ekranınızın üst bölümünde yer alan 

Evrak detayı butonu ile evrakınıza ilişkin on adetlik açıklama girişleri yapabilir, bunun yanı sıra evrakın döviz cinsi ve kurlarını izleyebilir, günlük kurlar üzerinde sadece ilgili evraka bağlı olarak değişiklik yapabilirsiniz.

Adresler butonu ile kestiğiniz faturanın carinizin hangi adreslerine sevk edileceğine ait bilgi girişleri yapabilirsiniz. 

Detaylar butonu ile faturanıza ilişkin açıklama girişi yapabilir, faturada ki kalemlerin hangi tarihte sevk edileceğine ait tarih girebilir, faturanızı diğer faturalardan ayırt etmek için özel kod girişleri yapabilir, faturadaki vade farkı yüzdesini girebilir, entegre çalışan bir firma iseniz, faturanın entegre edildiği muhasebe fişine anında ulaşabilirsiniz. 

·	Bunları Biliyor musunuz?
Shift+Ctrl+E (Eski evrak içeriği çağır)
Programlarımızın evraklar menüsünde yer alan sipariş, satın alma şartı, satış şartı, teklif fişi, fiyat değişikliği fişleri, depo fişleri, stok virman fişi, irsaliye, fatura ve hizmet evraklarında kullanılmak üzere Shift+Ctrl+E (Eski evrak içeriği çağır) başlıklı yardım tuşumuz yer almaktadır. Bu tuş ile amacımız; yeni girilecek evrakın içeriği önceden girilmiş evrak ile aynı ise, eski evrakın bilgilerini yeni evraka aktarıp aynı bilgilerin tekrar girilmesine gerek kalmadan yeni evrakın seri bir şekilde düzenlenmesidir. Bu tuşun özellikle satır sayısı fazla olan evraklar için işlevsel olacağı düşüncesindeyiz. Konuyu bir örnek ile açıklamaya çalışalım. FAT-1 serisi ile satış faturası düzenlediğinizi düşünelim. Daha sonrasında FAT-1 evrakının içeriği ile aynı fakat evrak genel bilgileri farklı olan fatura düzenlemeniz gerektiğini varsayalım. İşte bu tuş yardımıyla yeni düzenlenecek satış faturasını FAT-1 serili faturanın hareket bilgilerini aktararak oluşturabileceksiniz. Yapacağınız tek işlem yeni evrak üzerinde Shit+Ctrl+E tuşlarına basmanız ve karşınıza gelecek ekrandan FAT-1 serili evrakı seçmenizdir. Bu işlemle birlikte ilgili evrakın içeriği otomatik olarak yeni düzenleyeceğiniz satış faturasına aktarılmış olacaktır. Bu aşamada size de sadece evrakınızın genel bilgilerini girmek ve faturanızı kaydetmek işlemi kalacaktır.

·	Ctrl+G (Vergi ayır)
Alış ve satış faturalarımızın hareket girişlerinin yapıldığı bölümün tutar alanında Ctrl+G (Vergi ayır) tuşlarına basılarak istenen satırda tutardan vergi ayrılabilmektedir. Bu işlem sadece tek bir satır için geçerli olmaktadır. Kullanıcılarımızdan gelen talepler doğrultusunda tutardan vergi ayırma işleminin satır satır yapılması haricinde evrak genelinde tek bir seferde yapılabilmesi sağlanmıştır. Bu amaçla Ctrl+G Vergi ayırma tuşu mevcut satır ve tüm evrak seçeneklerini içerecek şekilde detaylandırılmıştır. Mevcut satırın seçilmesi durumunda imleç hangi satırda ise ilgili satırdaki tutardan vergi ayrılacak, tüm evrak seçilmesi durumunda da tek bir işlemle evraktaki tüm satırlardaki tutarlardan vergi ayrılacaktır. 

·	Ctrl+D (Vergi daire no/TC.kimlik) nosundan cari seç
Programlarımızda cari kodu seçiminin yapıldığı fatura, irsaliye sipariş vb. evraklar ile cari kart ekranlarında, cariler T.C kimlik numaralarına göre çağrılabilecektir. Bu amaçla söz konusu evrak ve kartların cari kodu alanlarında Ctrl+D (Vergi daire no/TC.kimlik) nosundan cari seç yardım tuşu kullanılabilecektir. Bu tuş çalıştırıldığında yapılması gereken açılan ekrana vergi numarasının girilmesi ya da F10 ekranından seçilerek istenen carinin ekrana yansıtılmasıdır.


·	Önemli Not:
Bu faturadaki vergi tipinin seçilebilmesi amacıyla Kuruluş programının Sistem/Sistem ve program parametreleri/ Program başlangıç parametreleri (091300) ekranının Oranlar ve vergi parametreleri sayfasındaki "Fason vergi tipi" başlıklı alandan yapacağınız seçim doğrultusunda hangi KDV oranını baz alacağınızı belirleyebileceksiniz. %8, %18 gibi.
